212 OPERIS MAJORIS PARS QUARTA.

scripturae intellectum spiritualem et literalem contemplantes
gauderemus visibilibus instrumentis excitati, quod scimus
omnia nunc in ecclesia Dei esse completa, quae ipsa corpora
sensibilia nostris oculis exhiberent. Et ideo nihil reputo
dignius studioso in sapientia Dei, quam hujusmodi figurationes
geometricas ante ejus oculos exhiberi. Utinam jubeat
dominus quod haec fiant. Et sunt quatuor homines vel tres,
qui adhaec sufficerent, sed sunt peritissimi Latinorum3 et
merito debent esse periti, quoniam ineffabilis difficultas hic
latet propter obscuritatem textus sacri, et propter contra-
rietates sanctorum et diversitates caeterorum expositorum.
Sed aliter patet geometrica utilitas respectu sapientiae

' divinae, tam in textu quam in questionibus; et nou solum in

his, sed in comparationibus pulchris respectu gratiae et gloriae
et poenae suturae, et cautela vitiorum. De quolibet ponam
aliquod exemplum. Et pro omnibus in generali revocemus
ad memoriam, quod nihil sciri potest derebus hujus mundi
sine geometrica potestate, ut prius probatum est. Et rerum
cognitio necessaria est inscriptura propter sensum literalem
et spiritualem, ut superius expositum est Nam proculdubio
tota rerum mundi veritas jacet in sensu literali, ut dictum est,
et maxime rerum geometricamm, quia nihil est nobis ad
plenum intelligibile, nisi figuraliter ante oculos nostros dis-
ponatur; et ideo in scriptura Dei tota rerum sapientia
figurationibus geometricis certificanda continetur et louge
melius quam ipsa philosophia possit exprimere. N ec mirum,
cum ipse Deus auctor totius sapientiae suam ordinavit scrip-
turam. Quare pro infinitis exemplis volo unum ad praesens
afferre. Nam Aristoteles magis omnibus philosophantibus
nos involvit suis obscuritatibus in tractando de iride, ut nihil
per eum quod dignum sit intelligamus, immo multa ialsa in
translatione Latinorum continentur, sicut ex interpretum
varietate contendImus Nam quod in codicibus Latinorum
habetur, quod iris non accidit ad radios lunae nisi in quinqua·
ginta annis bis, manifeste salsum est, sicut quilibet potest in
plenilunio quando pluit experiri, dummodo claritas lunae non
impediatur per nubium densitatem. Et Avicenna dux ac
princeps philosophiae post Aristotelem, ut clamant omnes,

l

 

