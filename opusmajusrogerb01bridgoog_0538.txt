GEOGRAPHIA. 339

Quatuor itaque urbes incensae sunt, quarum umbra quaedam
et species in favillis videtur. Arsere terrae, ardent aquae, in
quibus coelestis ignis reliquiae adhuc manent Aspicies illic
ad speciem poma viridantia, formatos uvarum racemos, ut
edendi gignant spectantibus cupiditatem3 si carpas, fatiscunt
et resolvuntur in cinerem, fumumque excitant quasi adhuc
Α ardeant. Quicquid vero Isidorus et Solinus de mirabilibus
mundi et Hieronymus decimo quarto libro super jeremiam et
Plinius etalii multi dicunt, sub sententia Hegesippi compre·
henduntur. Nam si ipse aliqua summatim perstringat, dicens'
nihil vivum ibi posse nutriri nec mergi, alii specificam. Nam
Plinius et Solinus dicunt quod nullum corpus animalium
recipit ; tauri camelique fluitant ¹. Et Hieronymus dicit, quod
propter amaritudinem maris nihil spirans ibi invenitur, unde
nec pisces nec serpentes, sed et pisces a Jordanis inundatione
delati in hoc mare statim moriuntur. lsidorus vero in
Etymologiarum libro verba Hegesippi exponens dicit, quod
nec ventis movetur, resistente turbinibus bitumine, quo aqua
omnis stagnatur, nec ullam materiam sustinet, nisi quae

bitumine illustratur. Et extenditur inter Jericho et Zoaram,
quae est Segor.
Quoniam vero Jordanes influit in mare Mortuum, et ibi The Jor-

nomen suum et virtutem amittit, atque regiones Hebraeorum ‘³³¹¹'

et multae aliae notificantur per jordanem, ideo de illo nunc
dicendum est. Quamvis vero Hieronymus eleganter et
veraciter loquatur de ortu manifesto et discursu Jordanis,
atque Plinius et Isidorus et alii, tamen omnibus merito
praeponendus est Hegesippus, qui in tertio libro explicat
certius et abundantius istius fluminis originem. Omnes enim
auctores praeter Hegesippum, qui per experientiam procedit,
aestimant Jordanem fluvium oriri ex duobus sontibus ad
radices montis Libani juxta Daneadem, quae nunc Caesarea
Philippi nominatur3 quorum sontium unus Jor, et alius Dan,
qui sua profluvia divisim protendentes tandem concordantia
unum, unde Jordanes efficitur; et per aliquod spatium terrae

¹Plin. v. 16 ‘Nullum corpus animalium recipit: tauri camelique fluitant5
inde fama nihil in eo mergi!

22

 

