annonarum. ³51

Plinium. Nam novem nomina habet ab oceano Indico in
oriente, antequam vocetur proprio nomine Taurus, deiude
Caucasus, et postea tria ‘sortitur nomina extranea, et iterum
Taurus vocatur. Sed ubi se aperit et portae fiunt Caspiae,
ibi vocatur Caspius, et Hyrcanus‚ et multis aliis nominibus,
de quibus non est curandum ad praesens. Haec secundum
Plinium, quamvis Orosius velit aliter, et multi alii aliter quam
ille. Unde totus ille mons a multis vocatur ab India Caucasus
et postea Taurus. Alii e converso, sed uon est curandum, quia
diversae imaginationes et diversa vocabula hic sunt circa rem
eandem. Quod tamen magis est in usu sapientum describentium
mundi regiones, est quod vocetur in orientali parte Caucasus,
deinde Caspius et HyrcanuS, postea Taurus, et iterum Cau·
casus, quia ubi se maxime attollit vocatur Caucasus, et tum
postea adhuc Taurus nominatur. Totus etiam Caucasus dicitur,
et totus Taurus secundum diversas considerationes.
Revertendum est igitur ad regiones orientales supra Meso· Media and

potamiam‚ Assyriam et Babylonem, ct dicendum est secundum Parthia.
Plinium et omnes, quod ibi sunt regna Medorum et Persarum
et Parthorum. Et haec regna habent ab occidente Tigrim
fluvium, ab oriente Indum fluvium, a meridie mare Persicum,
sive sinum Rubri maris Persicum, a septentrione habent Arme·
niam et Taurum, et Caucasum montes, et portas Caspias, seu
HyrcaniaS, et terram Hyrcanorum et mare Hyrcanicum, quod
est et Caspium. Nam idem est mare Caspium et Hyrcanium,
sicut dicit Plinius. Et Persarum regna nunc Parthorum
intelligimus, ut dicit Plinius. Veruntamen illa pars quaeest
super mare Persicum est prope Persida3 nam ab illa mare
Persicum nominatur. Sunt enim Parthorum regna octodecim,
ut dicit. Undecim dicuntur superiora et septentrionalia, quae
incipiunt a confinio Armeniae et Caspiae littoribus seu
Hyrcanicis, et hi proprie dicuntur Parthi, et pertinent ad
Scythas, cum ex aequo vivunt qui adhaerent montibus et
mari Caspiis et Hyrcanicis. Alia septem regna Parthorum
sunt meridionalia, et adhaerent mari Persico et proprie
vocantur regna Persarum, et illi sunt Elamitae, id est
principes Persidis, sicut Hieronymus dicit super Genesim
et in libro Locorum. Nam Elam est civitas principalis

 

