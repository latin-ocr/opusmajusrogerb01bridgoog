32 OPERIS' MAJORIS PARS PRIMA.

praedictis comparata. Deinde cum Vestrae Paternitatis dis·
cretio planiorem de his certitudinem reportaverit, poterit
auctoritatis vestrae judicium studiosis et sapientibus de facili
persuaderent quod vulgus studentium capere non potest,
cupidi sapientiae se gaudeant obtinere; insuper quantum

sufficit multitudini spes promittit. Nam Hieronymus dicit
super Isaiam, ‘Multitudo accepta veritate, de facili mutat
sententiam! Et hoc verum est nisi quando captiosis malesanis
retractatur. Nam licet vulgus de se sit proclive ad malum, et
quia saepius invenitur caput languidum, tamen nisi qui praesit
impediat, satis facile est ad bonum imperfectum, quia instabilis
est, et semel mota modum servare non potest, et ideo de facili
quantum est de se vertitur ad contraria secundum regimen
praesidentis; quoniam omni vento doctrinae flectitur, velut
arundo, et quod principi ejus placet legis habet vigorem. Nos
enim hoc videmus in omni congregatione hominum, quod
secundum arbitrium capitis membra moventur. Nam si qui
praeest bonum negligit, subditi obdormiunt3 si ad malum
excitati, in idem currunt cum furore; si ad bonum, similiter
sine discretione festinant. Et si vias perfectionis monet ¹, tunc
olfacit a longe multitudo, sed gustare non potest nec ab ea
debet requiri, ut superius ostensum est. Quod si nonest
temporis vestri omnia apud vulgum consummare; poterit
Vestra Magnificentia locare fundamenta, fontes eruere, radices
figere, ut Vestrae Sanctitatis successores quod feliciter in·
ceptum fuerit valeant facilius adimplere.

² movet, J.

 

