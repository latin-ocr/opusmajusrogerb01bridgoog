316 OPERIS MAJORIS PARS QUARTA.

tamen prius Libya et ante omnia Phuticensis regio a filiis
Cham nuncupata suit, ut inferius exponetur.

Gonnum Africam autem, ut dicit Sallustius, in initio habuere Getuli

{fflffib' et Libyes. Getuli vero, ut Isidorus aliquando et Hugucio,
a Getis· seu Gotis ab aquilone venerunt per mare. Sed
Hieronymus super Genesim auctor est quod ab Evilanlio
Chus, filio Cham, filio Noe venerunt: nec est verisimile quod
advenae primo inhabitarunt terram debitam uni nationi, unde
Africa debebatur filiis Cham, sicut Aegyptus et Aethiopia.
Libyes vero luerunt filii Labaim, filii Mesraym, lilii Chus,
filii Cham, ut Hieronymus dicit super Genesim. A quo
Labaim Libya appellata est, quamvis secundum Hieronymum
super Genesim et super ultimum capitulum isaiae, Libya
prius dicebatur Phuth vel Phutensis regio, a filio Cham qui
Phuth dicebatur. Est enim adhuc fluvius in Libya, qui Phuth
dicitur, omnisque regio Phutensis dicta est. Getuli vero magis
versus Aegyptum et Libyes versus occidentem habitabant,
utrique oberrantes latius propter regionum amplitudinem. Et
aliquando tota Africa dicebatur Libya, ab una sua parte domi-
nante nominata‚ et Libyes vocati sunt populi terrae, de quibus
secundo Paralipomenon xii et xvi, et Naum tertio, et alibi
pluries invenitur3 sed, ut ait Sallustius, postquam in Hispania
Hercules interiit, exercitus ejus compositus ex variis gentibus
dilapsus est. Ex eo numero Medi et Persae et Armeni
navibus in Africam transvecti proximos mari nostro locos
occupavere3 sed Persae¹ intra oceanum magis et plus approxi-
mabant Aegypto et Italiae quam caeteri prope mare habitantes
sub Getulis. Nam Getuli ad solem magis approximabant,
et Aethiopiae vicini. Hi paulatim copulaverunt se Getulis
per connubia. Et insert, quia saepe temptantes agros alia
deinde loca petiverant, semetipsos Numidas appellavere3 id
est, sine oppido vagos et errantes, sicut dicit lsidorus libro
nono. Medi vero et Armeni supra littus maris nostri a Numidis
usque ad Gades inhabitabant sub Libyis, qui supra eos ad
meridiem versus Aethiopes coarctati sunt. Sed Medorum
paulatim Libyes nomen corrupere, barbara lingua Mauros pro
Medis appellantes.

'imma

 

