PHILOSOPHIAE CUM THEOLOGIA AFFINITAS. 39

influit in animas nostras illuminans ad scientiam et virtutem;
quia licet intellectus possibilis possit dici agens ab actu intelli·
gendi, tamen sumendo intellectum agentem ut ipsi sumunt,
vocatur influens et illuminans possibilem ad cognitionem veri·
tatis. Et sic intellectus agens secundum majores philosophos
non est pars animae, sed est substantia intellectiva alia et
separata per essentiam ab intellectu possibili; et quia istud
est necessarium ad propositi persuasionem, ut ostendatur quod
philosophia sit per influentiam divinae illuminationis, volo
illud efficaciter probare3 praecipue cum magnus error inva-
serit vulgus in hac parte, necnon multitudinem magnam
theologorum, quoniam qualis hic est in philosophia, talis in
theologia esse probatur. Dicit enim Alpharabius in libro de
intellectu et intellecto, ‘Quod intellectus agens, quem nomi·
navit Aristoteles in tertio tractatu suo de anima, non est in
materia, sed est substantia separata.’ Et Avicenna quinto de
anima et decimo metaphysices idem docet, necnon ipse philo·
sophus dicit,‘ Quod intellectus agens est separatus a possibili et
immixtus? Item vult quod intellectus agens sit incorruptibilis
secundum esse et substantiam, quoniam dicit ipsum differre
a possibili penes incorruptionem, sed possibilis est incorrupti-
bilis secundum substantiam, et corruptibilis seeundum esse,
propter separationem ejus. Ergo agens secundum esse et
substantiam erit incorruptibilis3 quapropter non erit pars
animae, quoniam tunc secundum esse suum in corpore cor·
rumpetur, quando separetur3 et dicit, quod se habet ad possi-
bilem, sicut artilex ad materiam, et sicut lux solis ad colores.
Artifex enim est extra materiam in quam agit, et separatus
ab ea per essentiam ; similiter lux solis expellens tenebras a cor-
poribus separata est ab eis per essentiam, et advenit aliunde.
Dicit etiam, intellectus agens scit omnia et [est] semper
in actu, quod nec animae nec angelo convenit, sed soli Deo;
item a digniore parte magis habet res denominari, ergo magis
dicetur sciens peragentem, quam ignorans per possibilem,
ante inventionem et doctrinam. Item Aristoteles¹ dicit quod

¹ Aristotle puts forwerd this view tentatively before he bad come to a definite
conclusion as to the distinction between reason and other iacultioe. DeAnima,

ii. 1, ς 12 Ἄδηλον el uim ἱπελέχεια τοῦ σώματος ἡ ψυχὴ ὥσπερ thuri-hp πλοῖον.

 

