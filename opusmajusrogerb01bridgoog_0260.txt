PHILOSOPHIAE CUM YHEOLOGIA AFFINITAS. 63

speculatio Christianorum praecedens legem suam debet super
speculationem alterius legis addere ea quae valent ad legem
Christi docendam et probandam, ut surgat una speculatio
completa, cujus initium erit speculativa philosophorum in-
fidelium, et complementum ejus erit superinductum theologiae,
et secundum proprietatem legis Christianae. Et ideo philo-
sophia apud Christianos debet¹ sapere multum de divinis, plus
quam apud philosophos infideles, et propter hoc debent
philosophi considerare philosophiam, ac si modo esset de
novo inventa, ut eam tacerent aptam fini suo. Et ideo debent
multa addi in philosophia Christianorum quae philosophi
infideles scire non potuerant. Et hujusmodi sunt rationes
exsurgentes in nobis ex fide et auctoribus legis et sanctorum
qui sapiunt philosophiam3 et possunt esse communia philo-
sophiae completae et theologiae Et haec cognoscuntur per
hoc quod debent esse communia fidelibus et infidelibus, ut
sint ita nota curn proferuntur et probantur, quod negari non
possunt a sapientibus et instructis in philosophia infidelium.
Nam philosophi infideles multa ignorant in praesenti¹ de
divinis quae proponerentur eis, ut probarentur per principia
philosophia completae, hoc est, per vivacitates rationis quae
sumunt originem a philosophia infidelium; licet complementum
a fide Christi reciperent sine contradictione, et gauderent de
proposita sibi veritate, quia avidi sunt sapientiae et magis
studiosi quam Christiani. Non tamen dico, quod aliquid de
spiritualibus articulis fidei Christianae reciperetur in probatione,
sed multae veritates sunt communes rationales, quas omnis
sapiens de sacili reciperet ab alio, quamvis secundum se
ignoraret.

Non igitur mirentur philosophantes si habeant elevare
philosophiam ad divina et ad theologiae veritates et sanctorum
auctoritates, et uti eis abundanter curn suerit opportunum ²,
et probare eas curn necesse est, et per illas alias probare3
quoniam proculdubio philosophia et theologia communicant
in multis. Et sancti non solum loquuntur theologice, sed
philosophice, et philosophica multipliciter introducunt. Et
ideo Christiani, philosophiam volentes complere, debent in

¹Sic Ο.; J.hasparticulari. 'Sic Jnl; Ο. basoptimum.

 

