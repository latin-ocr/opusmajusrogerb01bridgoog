PHILOSOPHIAE CUM THEOLOGIA AFFINITAS. 65

quicunque sapientiae sunt dediti, inventi sunt post philosophos
veros et fideles, qui suerunt filii Seth et Noe cum filiis suis,
quibus Deus dedit vivere sexcentos annos propter studium
sapientiae complendum, ut dicit Josephus primo Antiquitatum,
asserens quod in minore tempore non potuerant complere philo-
sophiam praecipue propter astronomiam in qua est major diffi-
cultas, eoquod acaelestibus homines mortales multum distant3
sed Deus eis revelavit omnia, et dedit eis vitae longitudinem,
ut philosophiam per experientias complerent. Sed propter
malitiam hominum qui abusi sunt viis sapientiae, ut Nimroth‚
et Zoroaster, et Atlas, et Prometheus et Mercurius aut Tris·
megistus, et Aesculapius, et Apollo, et alii qui ¹colebantur
sicut Dii propter sapientiam, Deus obscuravit cor multitudinis,
et recidit paulatim usus philosophiae usquequo iterum Salomon
eam revocavit et perfecit omnino, sicut Josephus docet octavo
Antiquitatum. Et iterum propter peccata hominum evanuit
studium sapientiae, donec Thales Milesius resumpsit eam, et
ejus successores dilataverunt, usquequo Aristoteles consum-
mavit, quantum suit possibile juxta idem tempus. Sed isti
ab Hebraeis didicerunt omnia, sicut Aristoteles dicit in libro
secretorum, quoniam philosophi infideles, ut Nimroth et alii,
suerunt post Seth, Noe, Sem, et Abraham ; et post Salomonem,
qui secundo perfecit eam, suerunt reliqui philosophi infideles
ut Thales et Pythagoras, Socrates et Plato, et Aristoteles.
Ideo manifestum estquod philosophiae perfectio fuit primo
data sanctis, Patriarchis et Prophetis, quibus lex Dei similiter
tuit ab uno et eodem Deo revelata ; quod non suisset factum,
nisi philosophia omnino esset sanctis Dei et legi sacrae con-
formis et utilis ac necessaria propter intellectum legis et
excusationem et defensionem3 insuper ut fiat ejus persuasio,
et probetur et communicetur et dilatetur; nam omnibus his
modis necessaria est, sicut discurrendo per partes singulas
philosophiae apparebit Et ideo philosophia non est nisi
sapientiae divinae explicatio per doctrinam et opus, et propter
hoc una est sapientia perfecta, quae sacris literis continetur.

 

