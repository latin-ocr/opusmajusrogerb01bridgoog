198 OPERIS MAJORIS PARS QUARTA.

viri, qui negant Hebraeos usos fuisse cyclo. Et colligunt
Hebraei tredecim cyclos lunares et faciunt tabulam et
canonem ad hoc3 qui tredecim cycli continent ducentos
quadraginta septem annos, quia in tanto tempore redeunt
omnes observationes festorum legalium ad idem temporis
principium. Currit igitur observantia legalis penes hoc
multipliciter, necnon alia quamplura. Nam neomeniae et
calendae, in quibus est festum sacrificiorum, et epularum
solemnium, de quibus dicitur primo Regum xx ‘Cras calendae
erunt, et requiretur sessio tua,' exigunt ut sciamus quod
mensis lunaris vulgaris incipiat ab occasu solis. Sed lunatio
ipsa non habet principium determinatum. Quare si contingat
luna prima in occasu vel ante in aliqua hora diei naturalis
praecedentis computabitur in vespera sequente novilunium, et
neomenia et calendae et novus mensis, quia jam est luna
prima Si vero post occasum solis venerit, ut in secunda
hora diei et ultra, non dicetur illa die naturali novilunium
nec neomenia nec calendae, quantum ad initium calendae.
Considerandum tamen quod mensis primus durat ab occasu
solis primae diei usque ad occasum solis tricesimae diei, et
tamen lunatio¹ non durat nisi a principio noctis usque ad mane
tricesimae diei quantum ad dies integros, licet aliquae irac-
tiones sint ultra. Non igitur incipit secundus mensis ante
occasum solis tricesimae diei, sed lunatio ejus incipit in mane
tricesimae diei, et ideo duae calendae attribuuntur secundo
mensi, in quibus fiebant epulae et sacrificia, scilicet in die
artificiali tricesimae diei mensis primi etin die naturali prima
et tricesima, quia isti duo dies sunt de lunatione secundi.
mensis, licet secundus eorum tantum sit pars mensis secundi.
Propter quod primo Regum xx dicitur, quod sedes David die
secunda post calendas vacua apparuit. Unde accidit quod
menses pares habent semper duos dies epularum, sed menses

impares habent unum tanturn. Et ex his patet, quod Ecclesi-
asticus dicit, ‘A luna signum diei sesti mensis secundum
nomen ejus est! Et ex his posset videri an luna suit prima
in principio mundi, vel plena, ut multi dixerunt Nam Judaei
et scriptura utuntur mensibus lunaribus. Ergo principium

¹ luna, J .‚ an erroneous reading.

 

