94 OPERIS MAJORIS PARS TERTIA.

catharizationibus‚ et sic per baptismum et omnia sacramenta
discurrendo, non solum decens sed expediens et necessaria est
ut ab eisqui ministrant sacramenta sciretur recta pronuntiatio
et debitus intellectus, quatenus in nullo derogaretur sacramento
Sed modo per universam Ecclesiam innumerabiles proferunt
verba instituta ab Ecclesia et nesciunt quod dicunt, nec ver-
borum servant rectam pronuntiationem, quod esse non potest
sine injuria sacramenti. Utinam fiat cum plena efficacia
effectus sacramentalis! Et cum Ecclesia statuit hoc ex certa
notitia, et omnes patres antiqui sciverunt rectam pronuntia-
tionem et sensum vocabulorum secundum quod competebat
sacramentis, nos nullam habemus excusationem3 sed turpis et
vilis ignorantia est nulla tergiversatione excusanda. Et quum
in consecrationibus ecclesiarum cuspide baculi pastoralis
fuerint sactae literae alterius linguae secundum ordinem
alphabeti, certum est quod paucissimi iaciunt figuras debitas
secundum quod a sanctis patribus et Ecclesia luerint institutae,
propter ignorantiam characterarum alterius linguae. Et
praecipue in hoc erratur quod tres figurae sunt quae nullo
modo scribi deberent in Graeco alphabeto. Nam procul
dubio figurae quae vocantur episemon, koppa, sanpi non sunt
de alphabeto Graecorum, nec Graecis inservierunt in ordine
literarum3 sed sunt figurae et notae numerorum. Modo
vero Latini non considerant quod Graeci numerant per literas
alphabeti, et quod ad complendam computationem interserunt
tres figuras prius nominatas, scilicet has ς, θ, ἦ. Sed hoc
faciunt quum numerant, non quasi nominetur figura pro
literis et scriptis. Unde in scribendo nunquam utuntur his
tribus liguris nec ponunt eas in ordine alphabeti. Sed
Ecclesia instituit quod literae solae alphabeti scriberentur in
consecratione ecclesiae, et deceret uti literis non notis nume·
rorum. Quapropter valde indignum est quod per universam
Ecclesiam fiat hujus erronea scriptura.

Et vile est quod haec nomina IHC, XPC, scribuntur per
literas Graecas et aestimatur quod sunt Latinae, aut nescitur
cujus modi sunt Graecae. Nam procul dubio in hoc nomine
lHC prima est iota quae valet i nostrum; secunda est ita,
quae valet e longum. Tertia est sima quae valet s nostmm.

 

