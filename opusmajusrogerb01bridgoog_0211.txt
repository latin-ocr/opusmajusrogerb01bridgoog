14 OPERIS MAJORIS PARS PRIMA.

per eflectum probabo. Nam semper posteriores addiderunt ad
opera priorum, et multa correxerunt, et plura mutaverunt,
sicut maxime per Aristotelem patet, qui omnes sententias
praecedentium discussit. Et etiam Avicenna et Averroes
. plura de dictis ejus correxerunt. Ad haec reprehenditur de
mundi aeternitate, quam nimis inexpressam reliquitÍ¾ nec
mirum, cum ipsemet dicit se non omnia scivisse. Nam quadra-

turam circuli se ignorasse confitetur, quod his diebus scitur
veraciter. Etcum ignoravit hoc, multo magis majora. Ac
Avicenna, dux et princeps philosophiae post eum, ut dicit
commentator super causam de Iride in libro Metaphysicae
Aristotelis, et opera in totam philosophiam ab eo digesta,
sicut ab Aristotele, hoc manifestant, dixit se materiam lridis
ignorasse, sicut praecedens commentator latetur. Et in tertio
physicorum se ignorasse unum ex decem praedicamentis, viz.
praedicamentum habitus, dicere non veretur. Et proculdubio
in libro de philosophia vulgata errores et falsa continentur, ut
in undecimo Metaphysicae ponitur error de mundi produc-
tione, in quo dicitur quod Deus propter infinitam unitatem
quam habet, et ne recipiat varietatem dispositionum, non potest
creare nisi unum, scilicet, angelum primurn, qui creavit secun-
dum cum coelo primo, et secundus tertium cum coelo secundo,
et ultra. Etcum in undecimo ponit omne peccatum habere fines
sua: purgationis in alia vita, et animas peccatrices redire ad
gloriam, manifeste errat, et sic in multis. Et Averroes, maximus
post eos, in multis redarguit Avicennam3 et sic sapientes nostri
eum in pluribus corrigunt et non immerito, quia proculdubio
erravit in multis locis, quamvis in aliis optime dixit. Etsi
isti majores erraverunt, multo lortius juniores. Quoniam
autem in errores inciderunt, multo magis deiecerunt in neces-
sariis, superflua et inutilia cumulantes, dubia et obscura et
perplexa spargentes3 et haec omnia in libris eorum manifesta
sunt, et per effectum in nobis probantur. Nam tanta diffi-
cultate videndi veritatem premimur et vacillamus, quod lere
quilibet philosophorum contradicit alii, ita quod vix in una
vanissima quaestione vel in uno vilissimo sophismate vel una
operatione sapientiae, sicut in medicina, et chirurgia, et aliis
operationibus secularium, unus cum alio concordat.

 

