PHILOSOPHIAE CUM THEOLOGIA AFFINITAS. 45

tatur, sed propter totum negotium sapientiae certificandum.
Nam impossibile suit homini ad magnalia scientiarum et
artium devenire perse, sed oportet quod habuerit revelationem,
qua probata nihil debet apud nos dubitari de arcanis sapientiae
repertis apud auctores. Sed nullum capitulum sapientiale
est tanti laboris sicut est certificatio hujus rei, eo quod est
magnum fundamentum totius comprehensionis humanae.
Atqui contrarietates et dubia multipliciter intercurrerunt, et
oportet auctores et volumina abundantius revolvi quam pro
aliquo alio articulo, qui in toto sapientiae studio valeat
reperiri. Dico igitur quod eisdem personis a Deo data est
philosophiae potestas quibus et sacra scriptura, videlicet,
sanctis ab initio, ut sic appareat una sapientia esse completa
et omnibus necessaria. Soli enim patriarchae et prophetae
suerunt veri philosophi qui omnia sciverunt, non solum legem
Dei, sed omnes partes philosophiae. Hoc enim nostra scrip-
tura satis nobis ostendit, quae Joseph erudivisse principes
- Pharaonis et senes Aegypti prudentiam docet ; et Moysen
fuisse peritum in omni sapientia Aegyptiorum. Et Bezaleel et
Eliab hoc demonstrant, qui omni intellectu et sapientia rerum
naturalium luerunt illustrati ; uno enim flatu Spiritus Sanctus
eos illuminavit et docuit totam potestatem naturae in rebus
metallicis et caeteris mineralibus Sed et Solomon sapientior
omnibus praecedentibus et subsequentibus secundum testi·
monium scripturae plenam obtinuit philosophiae potestatem.
Et Josephus primo antiquitatum libro, capite secundo, dicit,
quodcum filii Adae per Seth luerunt viri religiosi et ab ipso
Deo dilecti, Deus dedit eis sexcentos annos vivere propter
gloriosas partes philosophiae in quibus studuerunt, ut, quod
Deus eis revelavit, possent experiri per vitae longitudinem3
et addit, quod Noe et lilii ejus docuerunt Chaldaeos partes
philosophiae, et quod Abraham intravit Aegyptum et
docuit Aegyptios. Et postea in octavo libro, quod nullam
naturam inexaminatam Solomon praeteriit, sed de omnibus
philosophatus est, et disciplinam proprietatum earum evidenter
exposuit, et tangit quomodo descendens ad singula com-
posuerit quatuor millia librorum et quinque.

Et maximus Aristoteles ipsa veritate coactus dicit in libro

 

