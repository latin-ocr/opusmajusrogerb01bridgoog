314 OPERIS MAJORIS PARS QUARTA.

litera Graeca quae delta dicitur: et ideo Aegyptus vocata est
Delta antiquitus. Et haec habet ab oriente terram Philisti·
norum, a septentrione mare Mediterraneum, ab occidente
Africam, a meridie superiorem Aegyptum. Et a parte
Palaestinae est ostium Nili quod vocatur Pelusium, ubi cadit
unum latus trianguli, scilicet unum brachium Nili in mare.
De hoc Pelusio habetur Ezechielis xxx, ubi dicitur, ‘effundam
indignationem meam super Pelusium robur Aegypti ’3 et
Hieronymus libro nono ait, ‘quod robur Aegypti dicitur eo
quod habeat portum tutissimum, et negotiationes maris ibi
maxime exerceantur? Aliud quidem ostium vocatur Canopium,
ubi aliud brachium trianguli cadit in mare versus Africam,
inter quae ostia Nili est basis trianguli super littus maris con-
tinens cx milliaria, ut dicit Plinius quinto libro. Et a concursu
brachiorum Nili in vertice trianguli usque ad Canopium ostium
sunt cxlvi, et ad Pelusium ostium cclvi milliaria. Superior
vero Aegyptus est contermina Aethiopiae, ut dicit Plinius, et
Thebais vocatur, et incipit a Syene, quae est civitas Thebaidis,
ut dicit Hieronymus libro Locorum. Et habet a meridie
Aethiopiam, et ab oriente partem Arabiae, ut inferius magis
clarescet; ab occidente superiorem partem Africae. Et haec
est regio Thebaidis, inqua est Thebae civitas. Thebas autern
Aegyptias, ut dicit Isidorus quinto decimo libro, Cadmus
aedificavit: quae inter Aegyptias urbes numero portarum
nobiliores habentur, ad quas commercia undique Arabes
subvehunt. Deinde Cadmus in Graeciam proiectus Thebas
Graecorum condidit in Achaia, quae nunc dicitur terra
principis Amoreae.

Alexandria, Aegyptus vero inferior habet in parte Africae super mare

{fflfleh Alexandriam, nobilem urbem ab Alexandro magno conditam,
quae ab illo tempore caput Aegypti constituta est. Et
Alexandria est in tertio climate, quod ab ea nominatur clima
Dialexandrios‚ et distat a Syene secundum Plinium secundo
Naturalium quinquemillia stadiorum. Et ab hac civitate versus
orientem super littus maris per circiter centum leucas, ut
experientia itineris docet, est Memphis civitas, quondam arx
Aegypti et caput, quae nunc Damiata vocatur. Α qua per
unam dietam est Tampnis, ubi Pharao habitavit et Moises

 

