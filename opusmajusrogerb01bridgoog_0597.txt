398 OPERIS MAJORIS PARS QUARTA.

magnae mutationes, licet non consideremus unde tales altera·
tiones contingunt, sicut accidit de cometis et aliquibus aliis.
Et iterum potest elici quid intelligendum est de fascinatione,
quaelicet habeat verbum suspectum, et potest modo intelligi
ut vetulae sortilegae et magici considerant ; tamen certum est
quod multi homines sunt malae complexionis et corruptae
compositionis et infirmae, ita quod contagiosi sint, sicut
homines infirmi multis morbis contagiosis. Et praecipue accidit

complexioni hujusmodi virtus infectiva et contagiosa per
malam constellationem in qua conceptus est puer vel natus

Nam a sanissimis parentibus et optimae complexionis
nascuntur infiniti qui sunt pessimae complexionis ; et isti, sicut
omnes res suam speciem et virtutem producentes, contaminant
res praesentes, maxime teneras aetate et complexione, et
praecipue per oculos; quia porosi suntet rari, et exeunt
vapores et spiritus corrupti et inficiunt res. Unde Virgilius,
‘Nescio quis teneros oculus mihi sascinat agnos' Sicut
mulier menstruosa, si aspiciat speculum novum et politum,
maculat ipsum nube sanguinea, ut Aristoteles dicit secundo de
Somno et Vigilia ¹, et experientia docet, et ita inficit alias res,
licet non ita appareat: etsie leprosi inficiunt. Et haec omnia
naturalia sunt. Quod si ulterius aliqua anima maligna cogitet
sortiter de infectione alterius, atque ardenter desideret et
certitudinaliter intendat, atque vehementer consideret se
posse nocere, non est dubium quin natura obediet cogita-
tionibus animae‚ ut docet Avicenna octavo de Animalibus et
quarto de Anima, quatenus fortior sit multiplicatio speciei et
infectio violentior ; sicut si leprosus intendat desideret et con·
fidat multum nocere alicui quem odio habet, longe plus laedit
eum quam alium cui malurn non cogitat. Omnis enim operatio
hominis est sortior et impetuosior‚ quando adeam est multum
sollicitus et voluntarius, et fixo proposito firmat intentionem,
et sperat firmiter se posse consequi quod intendit Nam
dicunt sapientes, quod sicut scammonea acuit medicinam et
dat ei vigorem, sic intentio et desiderium et confidentia se
habent in operibus humanis; et adhuc non est magicum.
Nam Plinius docet septimo Naturalium, quod multi homiues
¹See p. 142·

l

 

