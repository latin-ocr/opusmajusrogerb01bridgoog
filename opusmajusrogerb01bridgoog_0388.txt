MAZ'HEMATICAE IN DIVINIS UTILITAS. 191

usquedum finiantur octavae tabernaculorum, seriae esse
praecipiuntur.'

Caeterum per Bedam libro temporum, et praecipue per
Josephum et omnes Hebraeos a principio usque nunc patet,
quantum ad initium sollemnitatum, quod Moyses constituit
annum ab Aprili propter Pascha, quod est prima sollemnitas,
et propter mysterium novi temporis, scilicet Christiani, cujus
anni ab incarnatione computantur, quae suit circiter aequi-
noctium, et in quo tempore nunc gloriosum Pascha celebratur.
Sed in venditione et emptione et caetera gubernatione,
quantum ad anni principium, prioris seculi Moyses decreta
servavit, ut dicit Josephus primo antiquitatum. Prius autem
seculum suita Moyse redeundo ad principium mundi. Ergo
cum principium primi anni mundi et principium mundi suerunt
idem, concludunt isti quod mundus incepit circiter aequinoc-
tium autumnale, ut post spoliationem fructuum veteris anni
incipiat cultura novi. Haec autem alteratio est gravis valde,
et ideo recurrunt homines periti ad scientiam cujus est cer-
tificare tempora, scilicet ad astronomiam. Et illi qui tenent
primam opinionem volunt se tueri per astronomiam, dicentes
quod mundus luit creatus in meliori dispositione propter
hominis et rerum generationem, et ideo debuerunt planetae
esse in meliori situ suo respectu gubernationis mundi. Qua-
propter ponunt quod sol fuit in medio mundi creatus, ut in
aequinoctiali circulo, ut aequaliter se haberet ad totum munÎ‡
dum. Et in Ariete eum posuerunt non in Libra, quia dicunt
astronomi quod sol ibi habeat suam exaltationem, quae est
major ejus dignitas vel secunda post majorem. Habet enim
quinque dignitates et fortitudines, scilicet, exaltationem,
domum, triplicitatem, terminum, et faciem. Et iterum ponunt,
quod cum oporteat planetas habere eccentricos, necesse suit
mundo ut lux solis luisset in Ariete, quia locus augis est longe
nobilior quam alia pars eccentrici. Nam quum sol et luna et
caeteri planetae sunt in augibus suis, tunc sunt fortioris et
melioris operationis in hoc mundo, sicut determinant astronomi,
et sicut experientia docet. Et ex his omnibus sequitur
secundum hos quod mundus incipiebat ab aequinoctio vernali.
Et quod objicitur eis, quod omnia terrae nascentia fuerunt

 

