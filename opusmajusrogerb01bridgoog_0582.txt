nsmoaocm. 3⁸3

Ex his patent complexiones quartarum diei et noctis, et quae
sunt horae sanguinis, quae cholerae, quae phlegmatis, et quae
melancholiae. Sed medici, qui nesciunt astronomiam, non
judicant de qualitate horarumssnisi per intentionem et remis·
sionem caloris solaria, vel per absentiam. Nam· · solum
considerant quod sex horae diei naturalis sunt calidae. et
humidae, et reliquae sex sunt calidae et siccae ; aliae sex sunt
frigidae et siccae, et ultimae sex frigidae et humidae. Sed
cujus complexionis sit signum quod oritur in duabus horis, et
quis planeta dominetur inhora secundum regulam praedictam,
insuper quis etqui planetae oriantur super horizonta, non
considerant, cum tamen haec et quaedam alia necessario
debeant considerari. Haec tamen diversitas dierum et horarum
bene debet ab omni homine sciri, et maxime a medicis, et
a quolibet quivult suam sanitatem servare. Nam secundum

diversitatem complexionis cuiuslibet et secundum diversitatem
aetatis et occupationis, oporteret eligere diversas horas pro
minutionibus, pro medicinis, et omnibus aliis actibus vitae, et
pro negotiis et occupationibus et aggressionibus operum, seu
sapientia aliorum, quia virtutes coelorum in his horis et diebus
diversimode movent complexiones sanorum et infirmorum
diversas. Et ulterius secundum quod complexiones variantur,
excitantur animi et ducuntur ut gratis velint sequi complexi·
onis motum, etiam in omnibus operibus voluntariis salva in
omnibus arbitrii libertate. Unde in die sabbati et maxime
in hora prima, non esset minuendum, nec aliquod dignum
incipiendum quod ad complexionem pertinet, sive primo in
naturalibus, sive secundario ut in voluntariis. et hoc propter
malitiam Saturni, qui in omnibus generat infortunium quan·
tum est ex parte sui, nisi aliud impediat. Et tamen ex
errore omnes homines faciunt se minui in die sabbati, quod

faciunt propter quietem diei dominici ab occupationibus et
laboribus.

Et non solum in horis et diebus accidit variatio magna
consideranda per coelestia, immo in septimana, et hoc praecipue
per aetatem Lunae. Nam dum crescit Luna, omnia crescunt;
dum decrescit, omnia decrescunt, sive decrementum patiuntur.
Hoc non solum astronomi, sed medici considerant3 ut Galenus

Applica-
tion ol this
knowledge
to Medi·
cine.

Inlinence
of the
moon.

 

