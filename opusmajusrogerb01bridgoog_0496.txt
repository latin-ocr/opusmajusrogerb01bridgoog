GEOGRAPHIA. 297

climata nota, quae plus de terra habent quam unum clima, et
pono numerum milliariorum latitudinis istius spatii inter
aequinoctialem et primum clima, et quot milliaria sunt ab
aequinoctiali usque ad finem septimi climatis; deinde divido
spatium quod est ultra climata Et Ptolemaeus in secundo
Almagesti distinguit istud spatium per excessum quartae
unius horae adjectum super longitudinem diei in praecedenti
regione usquequo veniat ad latitudinem regionis quae est lxi
gradus. Et postea per medietatem unius horae usque ad
latitudinem lxiv graduum; et ab illo loco dividit spatia per
unam horam usque ad latitudinem lxvi graduum; ubi est
nox continua in solstitio hyemali, nisi quod medietas solis
fertur subito sub horizonte et est dies continuus in solstitio
aestivali, et hoc est ultra Scotiam longe. Et deinde semper
apparet sol in aquilone versus polum.

Sed tunc ulterius dividitur spatium notabiliter per quanti· Polpr
tatem diei unius mensis, vel duorum, vel trium, vel quatuor, ΨΜ
vel quinque, vel sex. Nam habitantes sub polo habent
dimidium annum diem, hoc est, solem supra horizonta per sex
menses et sub horizonte per alios sex 3 sed tamen crepusculum
vespertinum durat per septem septimanas et unum diem, “
scilicet, a sexto decimo die Septembris inclusive, in quo sol
ingreditur nunc temporis signum Librae usque ad sextum
diem Novembris exclusive. Et in tanto spatio est claritas solis
super terram, sicut apud nos in aestate accidit post occasum
solis : quia in illo die sexto est declinatio solis sub horizonte per
octodecim gradus et sex minuta; et crepusculum duratusque
ad finem octodecim graduum et non plus. Et ab eodem die
sexto Novembris inclusive usque ad 21 diem Januarii inclusive
est nox obscura per decem septimanas et per quinque dies
Nam in illo 21 die est sol sub horizonte octodecim gradibus et
sex minutis; et ideo non potest incipere crepusculum matu-
tinum in illo, sed oportet quod sol prius transeat illa sex minuta.
Sed ab illo die, scilicet 21 Januarii exclusive incipit aurora, et
durat usque ad ingressum solis in signum Arietis, et hoc est 13
die Martii nunc temporis, unde durat per septem septimanas
et unum diem. Et per residuum temporis dum sol vadit a

‘primo gradu Arietis usque ad primum gradum Librae est sol

 

