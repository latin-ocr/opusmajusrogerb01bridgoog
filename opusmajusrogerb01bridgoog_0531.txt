332 opanrs MAJORJS Pras Quarum.

Nam sic in tempore Hieronymi et deinceps accepta est Arabia,
quoniam ipse dicit in libro Locorum Pharan trans Arabiam
esse3 quarto et decimo septimo libro super lsaiam dicit Madian
et Epha et Cedat et Nabatheam regiones esse trans Arabiam.
Quod vero Saba thurea Eudaemon et tota regio Saba sit
distincta similiter contra Arabiam isto tertio modo dictam
patet per Hieronymum in Hebraicis quaestionibus. Nam
dicit quodcum in Psalmis dicitur, reges Arabum et Sabae dona
adducent, illa est Saba thurea et thurifera praedicta, de qua
adducit auctoritatem Virgilii, Solis est, inquit, thureis virga
Sabaeis. Nam, ut Hieronymus dicit et patet cuilibet scienti
Hebraeum, in Hebraeo dicitur, reges Saba et Saba dona ad·
ducent3 sed primurn Saba interpretatur Arabia et scribitur per
sin litteram, secundum scribitur per samec, et est illa Saba
thurifera, et de hac Saba venerunt magi qui adoraverunt
Christum, non de Saba quae est iu Ethiopia. Nam illa est '
in meridie. Ab oriente enirn secundum Evangelium venerunt
magi. Et isti sunt reges Sabae, sive reges Arabum et Sabae.

Post haec sequitur regio praegrandis quae vocatur Syria,
quae, secundum Scripturam et Plinium et antiquos auctores
continet omues provincias a Tigri flumine ab oriente usque ad
Arabiam a meridie et usque ad mare nostrum seu magnum,

quod dividit Italiam et Syriam et Aegyptum ab occidente
et a Cilicia et Tauro montealtissimo a septentrione. Prima
ejus et principalis regio est Mesopotamia seu Assyria, nam
idem sunt secundum Plinium ; et Hieronymus dicit tertio libro
super Isaiam, quod tota regio iuter Tigrim et Euphratem est
regio Assyriorum. Similiter Mesopotamia inter Tigrim et
Euphratem continetur. Unde dicitur a meson, quod est
medium, et potamus, quod est fluvius, quasi inter duos fluvios
contenta, Tigrim scilicet et Euphratem. Et ideo idem fuit
antiquitus Mesopotamia et Assyria. Et haec Mesopotamia
seu Assyria ab oriente habet Tigrim, ab occasu Euphratem,
a meridie mare Persicum, quod est sinus Persicus maris Rubri,
a septentrione Taurum montem, cujus longitudo est circiter
octingenta milliaria, latitudo trecenta, secundum Plinium. In
hac Mesopotamia sunt Ninive et Babylon, et tota terra Chal·
daeorum, et Babel turris constructa in terra Senaar. Iu hac

 

