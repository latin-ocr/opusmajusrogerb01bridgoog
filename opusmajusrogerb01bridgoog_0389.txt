192 OPERIS MAJORIS PARS QUART4.

creata in maturitate fructuum, quod non accidit per naturam,
dicunt quod hoc fuit ex vi creatoris non ex vi naturae, curn
tamen adjungant quod in multis regionibus australibus est

calor veris magis conveniens pro fructibus maturandis quam
aestatis. Et non solum in vere, sed iterum in autumno habent
fructus propter temperamentum aequinoctii utriusque. Alii
vero, qui ad plura respiciunt, scilicet ad rationes praedictas de
principio anni et mundi, efficaces et insolubiles eis qui prae·
dictam opinionem tenent, istorum sententias nituntur reprobare
per vias astronomiae. Nam allegant, quod antiqui astronomi
ponunt principium anni circiter principium Octobris, sicut
patet in expositione tabularum, quae Almanac vocantur. Et
dicunt quod Ptolemaeus invenit certitudinaliter augem solis in
Geminis ternpore suo. Sed si in principio suisset in Ariete,
sicut in exaltatione solis, ut in decimo quinto gradu vel decimo
nono, in quibus ponitur solis exaltatio, movereturaux secundum
motum planetarum, scilicet secundum signa contra motum
primi coeli. Sed hoc non potest esse, quia tunc regiones
habitabiles super quas est aux fierent inhabitabiles per succes·
sum temporis, quando scilicet oppositum augis eveniret super
eas3 et e contrario inhabitabiles fierent habitabiles quod est
absurdum: propterquod ponunt quod aux moveatursecundum
motum coeli stellati, non quemcunque imaginatum, sed per
motum Indorum et Thebit‚ scilicet per descensum et ascensum
polorum ejus, vel per motum capitum Arietis et Librae coeli
stellati in parvo circulo circa capita Arietis et Librae fixa,
quaesunt in coelo nono. Quo quidem motu capita Cancri et
Capricorni moventur progrediendo et regrediendo in superficie
eclipticae zodiaci immobilis nunc ad orientem, nunc ad occi-
dentem, sicut apparet ex imaginatione Thebit‚ qui super
opera Ptolemaei addidit in hac parte juxta sententias Indorum.
Sic enim assignatur motus octavae sphaerae. Et in hoc
Arzachel in tabulis et canonibus concordat, et Albumazar in
libro Conjunctionum, et omnes astronomi sic modo utuntur.
Sed et sic ponunt augem solis moveri progrediendo et regre-
diendo, et ita non recedit a Geminorum signo, propter quod
non vadit in circuitu terrae, ut oppositum augis aliquando
contingat terras habitabiles.

 

