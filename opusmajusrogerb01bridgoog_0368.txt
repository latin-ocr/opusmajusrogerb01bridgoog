MATHEMATICAE IN PHYSICIS UTILITAS. 171

Sicut quando duo pondera inaequalia ponuntur in brachiis,
statim recedunt a situ aequalitatis, et nunquam ad eundum
situm revertentur, sed semper descendit quod est ponderosius.
Ergo similiter hic, quod est contra jordanum et contra
sensum. Item Jordanus dicit, quod inter quaelibet gravia est
velocitatis in descendendo et ponderis eodem ordine sumpta
proportio, sed istud grave quanto magis descendit, tanto fit
ponderosius. Ergo tanto velocius descendit. Ergo nunquam
revertetur per naturam ad situm aequalitatis. Item Jordanus
dicit, quod minus grave secundum situm est, quod descensum
alterius sequitur motu e contrario, id est, quod ascendit
quando descendit, et econtra. Sed appensum nutum faciens
est minus grave secundum situm, ut probabo. Quare sequetur
descensum alterius appensi motu contrario, et ascensum
similiter. Quapropter secundum quod unum descendit, reli·
quum ascendit,et econtra: quare nunquam in situ aequalitatis
quiescent.

Quod autem appensum iaciens nutum sit minus grave se·
cundum situm, manifestum est per hoc, quod minus capit de
directo descensu indiametro transeunte per centrum revolutionis
versus centrum mundi: quapropter secundum Jordanum erit
minus grave secundum situm. Et hoc exigit ipsa veritas per
figuram declaranda. Et hujusmodi figuratio solvet objecta, nec
potest habere remedium intellectus nisi per figuram. Descri-
batur ergo circulus super centrum revolutionis, quod est 0, in
cujus circumferentia appensa revolventur, et trahatur diameter
ab aequidistans horizonti, et lineetur alia diameter intersecans
hanc quae tendat in centrum mundi, et sit dc, et signentur
arcus aequales in utroque semicirculo ab utraque parte diametri
aequidistantis horizonti, et hoc a parte utriusque termini ejus,
et a terminis arcuum ducantur in utroque semicirculo lineae
aequidistantes sibi invicem, et diametro aequidistanti hori-
zonti, quae sunt s h, g p, tq, s r, quae omnes secant diametrum
cadentem in centrum mundi. Oportet ergo secundum Jor-
danum et commentatorem ejus, quod illae lineae aequidistautes
secent de diametro quae vadit in centrum mundi, partes
inaequales, ita ut illa aequidistans, quae propinquior est
diametro aequidistanti horizonti, secet majorem partem

 

