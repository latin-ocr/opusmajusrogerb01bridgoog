l‘apal
authority
may react
against
these dan-
gers.

402 OPERIS MAJORIS PARS QUARTA.

sacra, ac si homo deferret reliquias, et ivit nudis pedibus, et
erat circa eum multitudo armatorum, ita tamen dispersa in
campis, quod ab omnibus occurrentibus potuit videri cum illo
quod portabat in manu cum magna ostentatione.

Quicquid sit de Tartaris et Saracenis, certum est de
Antichristo et suis, quod haec operabuntur. Et nisi ecclesia
occurrat per sancta consilia ad impediendum et destruendum
opera hujusmodi, aggravabitur intolerabiliter flagellis Chris-
tianorum. Et creditur ab omnibus sapientibus quod non
sumus multum remoti a temporibus Antichristi‚ sicut in
capitulo de sectis per astronomiam in uno revolutis patet.
Si igitur Christiani scirent haec opera auctoritate papali
facienda ad impedienda mala Christianorum, satis esset
laudabile, et non solum propter mala repellenda, sed ad
promotionem quorumcunque utilium. Et quia personae, et
civitates, et regiones secundum praedicta possunt alterari in
melius, et ut vita quantum sufficit prolongetur, et omnes res
utiliter procurari, atque multo majora fieri, quam praesenti
scripturae debeant commendari, non solum in naturalibus, sed
in moralibus scientiis et artibus, sicut patuit per Moysen et
Aristotelem. Et haec praecipue fieri possunt, quando cum
virtute et specie coeli currit a parte operantis species et virtus
animae rationalis, quae est dignior coelo, ita ut adsit sortis
cogitati0, et ardens desiderium, certa intentio et plena conli-
dentia‚ et maxime sanctitas vitae3 et quia natura obedit
cogitationibus et affectibus animae, et maxime sanctitati.
Nam octavo de Animalibus Avicenna ponit exemplum de
gallina strenua, quae vicit gallum unum miserum, et ex gloria
victoriae statim crevit ei cornu inerme, et dicit ibi Avicenna‚
in hoc cognoscimus quod natura obedit cogitationibus animae
sensitivae. Et ponit exemplum in quarto de Anima, de eo qui
ligno posito super aquam ambulans cadit, quia cogitat de casu
et desperans est, et natura obedit cogitationibus et aflectibus
animae3 unde ait, quod provenit *calor non ex calore, et
frigus non ex frigore, sed exsola animae cogitatione et sic
fit infirmitas, et omnis alteratio proprii corporis. Et pro-
culdubio multa fieri possunt in corpore alieno ; quia quoddam
genus luporum est, quod reddit hominem raucum, si primo

 

