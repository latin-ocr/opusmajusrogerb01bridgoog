250 OPERIS MAIORIS PARS QUARTA.

hoc currit judicium astronomi, et non per infallibilitatem et
necessitatem. Et astronomus in hoc multum juvatur, quod
videt homines in actibus suis sequi multum suas complexiones
quas habent, ut cholericus movetur de facili ad iram, nec
potest refraenare primos motus omnes, et sic de aliis, secundum
quod homines diversificantur in complexionibus. Et ideo
astronomus, cum videt homines sequi suas complexiones, quae
oriuntur a coelesti operatione, sicut et tota generatio, non est
mirum si se extendat ad considerationem actuum humanorum.
Nationat Caeterum ipse videt manifeste, quod secundum diversitatem
frigffiby habitantium sub diversis coeli parallelis variantur mores, sicut
climate. habitantes versus polum, ut Scythae, alios habent mores quam
habitantes versus meridiem, sicut Aethiopes; et alios ab his
habent illi, qui in quarto climate; immo secundum diversitatem
cujuslibet climatis et etiam partium climatis variantur mores
habitantium, ut in climate scilicet septimo Picard0s‚ Gallicos, et
Normannos, et Flamingos, et Anglicos, videmus manifeste in
moribus discrepare, cum tamen sint continui ad invicem et
propinqui. Hoc autem non est ex ipsis hominibus a parte '
diversitatis animae rationalis, sed propter complexiones cor-
porum innatas a natura coeli, sub cujus parallelis diversis et
stellis situantur, et secundum diversitatem situs eorum respectu
planetarum. Et non solum est haec diversitas secundum
latitudinem regionum ab aequinoctiali circulo versus polum,
sicut nunc tactum est, sed secundum longitudinem, licet
causae sint occultiores. Per experientiam enim videmus,
quod sub eodem parallelo variantur regiones, secundum quod
magis ab occidente vel oriente distant, et non solum ipsae
regiones sed partes regionum. Et non potest in terra nec in
hominibus inveniri causa principalis hujus rei, sed incaelo
requiritur secundum omnes sapientes 3 unde, sicut prius dictum
cst, ad omne punctum terrae incidit conus unius pyramidis
virtuosae a toto coelo. Et coni isti sunt diversae in natura,
et pyramides similiter, quia diversas habent bases propter
diversitates horizontum, quoniam quilibet punctus terrae est
centrum proprii horizontis. Et ideo oportet omnium rerum
diversitatem magnam ex hac causa oriri, etiam quantumcunque
propinqui sunt, ut gemelli in eodem uter03 et sic de omnibus,

 

