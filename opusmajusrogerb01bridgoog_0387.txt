190 OPERIS MAJORIS PARS QUARTA.

Christum non solum in summa, sed per singulas aetates ac
secula.

Secundo, possumus persuadere de utilitate astronomiae
propter temporis principium determinatum, scilicet an a luna-
tione Octobris seu aequinoctio autumnali, aut ab aequinoctio
vernali. Nam multi voluerunt secundum sententiam vulgi,
quod mundus fuerit creatus circiter aequinoctium vemale; sed
alii apud aequinoctium autumnale; quia in veritate secundum
Hebraicam veritatem, annus, quantum ad seriem temporis
naturalem, incipit circiter aequinoctium autumnale. Et hoc
manifeste potest probari per textum Exodi, ubi dicitur, quod
scenopegia celebretur in exitu anni; id est in mense post
exitum anni. Nam 23 habetur sic, ‘Sollemnitatem quoque
in exitu anni, quando congregaveris omnes fruges de agro!
Ergo post principium novi anni tunc incipit. Et 34 de eodem
dicitur, ‘Facies sollemnitatem, quando redeunte anni tempore
, cuncta conduntur.’ Et in glossa Hieronymi Ezechielis primo
habetur, quod October est primus mensis anni et Januarius
est quartus. Et Nehemiae primo, ‘Et sactum est in mense
Casleu‚ id est Decembri anno vicesimo‘3 et secundo, Factum
est in ‘mense Nisan anno vicesimo’ Si enim Nisan, id est
Apulia, esset caput anni non diceretur anno vicesimo sed
anno primo et vicesimo, ut patet. Item, per praecepta de
seminandis et metendis agris propter quietem septimi anni.
Nam si Nisan, id est Aprilis, sit caput anni, tunc cum
seminatur in Septembri vel Octobri sexti anni, non poterit
meti in septimo anno, quia ferialis est secundum legem,
et sic peribit seges. ltem cum totus annus septimus feri-
alis est, tunc si incipiatur annus ab Aprili usque ad Sep-
tembrem non haberent quod comederent, quia fruges sexti
anni non abundabunt nisi pro septimo anno et pro octavo
et pro semine octavi, ut dicit Josephus, et non pro nono
ann0. Item per Hieronymum in epistola de solemnitatibus
illud idem patet. Nam dicit sic, ‘In fine anni solaris apud

Hebraeos in septimo mense, quando congregantur fructus
in horrea sive in cellaria, tunc sollemnia celebrare lege
praeceptum est, prima die tubarum, decima die expiatio-
num celebrari debere sabbata. Et a quinto decimo die

 

