MATHEMATICAE IN DIVINIS UTILITAS. 237

saria sunt theologiae in multis. Nam licet non oportet
propter scientiam scripturae quod habeat theologus usum
cantus et instrumentorum et aliarum rerum musicalium,
tamen debet scire rationem omnium istorum, ut sciat naturas
et proprietates harum rerum et operum, secundum quod
musica speculativa et practica docent. Scriptura enim plena
est vocabulis musicalibus, sicut jubilare, exultare, cantare,
psallere, cythara, cymbala, et hujusmodi diversi generis.
Praeterea continet in se multa genera canticomm tam in novo
quam in veteri testamento. item multa genera metrorum
continentur in textu sacro Hebraico, quae sancti notant in
expositionibus suis multipliciter. Sed musicae est dare
causas et rationes horum, licet grammaticus doceat, quia
est de his. Praeterea tota pronuntiatio scripturae consistit
penes accentus, longitudines, et brevitates, et penes cola,
commata, periodos; et haec omnia pertinent causaliter ad
musicam, quia horum omnium musicus dicit propter quid,
grammaticus vero quia est tantum. Sic enim auctores philo·
sophiae determinant, et Augustinus in musicalibus de his
determinat. Nam musica alia vertitur circa audibile, alia
circa visibile, ut auctores determinant; quae vero est circa
audibilia habet partes duas; una est circa vocem humanam,
alia circa instrumenta. Quae vero est circa vocem humanam
est quadruplex. Nam alia est melica, ut in cantu3 alia
metrica, quae considerat naturam et proprietates omnium
carminum et metrorum et pedum; tertia est rhythmica, quae
omnem varietatem proportionum in rhythmis considerat3
quarta est prosaica, quae accentus et alia praedicta considerat
in sermone prosaico. Nam accentus est quidam cantus3 unde
dicitur accentus ab occino, accinis, quia omnes syllabae habeat
suum sonum proprium elevatum aut depressum aut com· ,
positum, et omnes syllabae unius dictionis adaptantur sive
accantantur uni syllabae supra quam residet sonus principalis.
Et sic longitudo et brevitas et caetera omnia quaein recta
pronuntiatione requiruntur ad musicam reducuntur, et de eis
determinant auctores musicae, sicut patet apud Censorinum
de accentibus et apud Martianum et apud multos. Et haec
patent per Isidorum et Cassiodorum in musicalibus. Et

 

