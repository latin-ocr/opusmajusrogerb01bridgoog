ASTROLOGIA. ’ 387

cum studio et perscrutatione vehementi, et inveni eandem
veram et certam quae non perit, et est res quam invenerunt
astrologi Aegyptii. Et est quod Luna signat super dies
qualiter erit dispositio hominis in aegritudine et sanitate sua3
quod est, si applicentur Lunae quaedam stellae aequales, et
sint stellae quae nominantur fortunae, erunt illi dies illi homini
convenientes. Et si applicentur illi quaedam stellae egre·
dientes ab aequalitate, erunt illi dies laesionis et tristitiae’
Et sumit hic applicationes pro conjunctionibus et caeteris
aspectibus, et multa dicit hic de hac materia. Atque Haly
medicus in libro de Regimine Regali docet praeclare quod
medici indigent consideratione hujusmodi, unde ait, medicina
eget astronomia, quae medicaminibus electis utitur temporibus
electis, quibus est Luna bonis et felicibus contemperata planetis
et competentibus figuris zodiaci. Et omnes auctores con-
cordant in istis. Et propter has conjunctiones et revolutiones
planetarum mutuas Avicenna secundo libro deAnimalibus dicit,
totam generationem regulari et augmentari, et initium vitae
et mortis· Unde ait, opus est ut termini vitae et mortis essent
positi in specie, donec sit vita concordans cum revolutione
alicujus stellae aut multarum stellarum. Et primus terminus
est dies cum sua nocte: deinde est alins, quem Luna constituit
in quarta sui circuli; deinde est mensis, qui est circulus, qui
completur in conjunctione Solis et Lunae3 deinde annus
planetarum ; deinde annus mediarum conjunctionum et re·
versionum ad eas figuras in quibus fuerunt istae conjunctiones,
quae iaciunt ad augmentum naturalium et diminutionem
innaturalium. Et non solum haec accidunt in recta genera·
tione, sed in monstruosa et peccatis naturae, secundum quod
ipse Avicenna docet eodem libro, dicens, Si embryo potest
recipere humanitatem, potest recipere animalitatem, sicut in

rebus monstruosis, ut quando filius hominis habuit caput
arietis, et agnus habuit caput tauri, quoniam virtus in eo
induxit lormas et figuras coelestes, quae accidunt unicuique.

Nec solum his modis accidunt alterationes complexionum Plancis in

rerum interiorum, sed propter ascensiones planetarum ad auges ξῗζὴζζζώ

suorum circulorum, et postea descensiones ad oppositionem omns.
augium propter fortitudinem motuum in augibus et debili-
C c 2

 

