MATHEMATICAE IN DIVINIS UTILITAS. 183

quapropter necesse est theologum bene scire coelestia, tum
propter occupationem quaestionum in sententiis et summis,
tum propter ipsum textum.

Secunda radix astronomiae respectu theologiae et proprie (austra
respectu textus consistit in locorum mundi consideratione. 2355„
Nam totus textus est plenus his locis, et ideo nihil magnificum Biblioel
sciri potest nisi sciantur haec loca. Tota enim series scripturae geogmphy.
decurrit penes regiones, civitates, deserta, monteS, maria, et
caetera loca mundi, quorum certitudo non potest haberi nisi
per scientias praedictas, quia harum proprium est distinguere
partes habitabiles a non habitabilibus, et habitabile dividere
iu tres partes magnas, Europam, Africam, et Asiam, et istas
tres in septem climata nota, praeter alia climata irregularia
quamplura. Et haec climata certitudinaliter nisi per virtutem
illarum scientiarum nescit quisquam separare in provincias et
regiones et caetera loca, ut inveniantur civitates notae et
famosae, sicut Jerusalem, Babylon, Meroe, Alexandria, Anti-
ochia, Ephesus, Athenae, Tarsus, Roma, et caeterae prae aliis
notatae ab astrologis secundum debitam distantiam abinvicem,
et ab oriente et ab occidente, septentrione et meridie, quibus
inventis poterunt et regiones famosae ab eis denominatae
inveniri, et maria et deserta et montes et omnia quae in sacris
literis continentur. Hic enirn est magna utilitas istarum
scientiarum in sacra scriptura. Et forte nihil utilius de philo-
sophia poterit inveniri; quoniam qui ignorat loca mundi, ei
multoties non sapit cortex historiae per loca infinita, et
maxime propter falsitatem multiplicem bibliarum novarum;
atque per consequens ad intellectus spirituales impedietur
ascendere et non nisi imperfecte poterit eos explicare. Qui
vero imaginationem bonam locorum habuerit, et situm eorum
et distantiam et altitudinem et longitudinem latitudinem et
profundum cognoverit, necnon et diversitatem eorum in calidi-
tate et siccitate, frigiditate et humiditate, colore, sapore, odore,
et pulchritudine, turpitudine, amoenitate, fertilitate, sterilitate,
et aliis conditionibus expertus fuerit, et optime placebit ei
historia literaliS, et de facili atque magnifice poterit ingredi ad
intelligentiam sensuum spiritualium. Non enim est dubium
quin viae corporales significent vias spirituales, et loca corpo·

 

