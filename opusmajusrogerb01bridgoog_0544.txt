GEOGRAPHIA. 345

Comagae urbis quae quondam ibi metropolis habebatur. Haec
ab oriente habet Euphratem, a septentrione Ciliciam et
Cappadociam, ab occasu mare nostrum, a meridie Syriam·
Coele, quae per diphthongum scribitur, et Coele-Syria nuncu-
patur. In hac est caput et principalis civitas Antiochia in
occidente, cui super mare adnectuntur Laodicea, et Ateradum,
et vicinae civitates usque ad provinciam Phoenicis, et in
oriente est Emath. Nam Hieronymus dicit libro Locorum,
quod diligenter investigans invenit quod haec civitas Emath
fueritin Coele-Syria, et hoc dicit Plinius. Et similiter Alap,
quaeest prope Antiochiam et multum distans a Damasco
quaeest in Syria Phoenicis. Habet igitur haec ab occidente
mare magnum, a septentrione Syriam comagenam, ab oriente
Euphratem, a meridie Syriam Phoenicis, quae incipit in
septentrionali termino montis Libani. Nam Plinius dicit
quod porrigitur hic mons usque in Coele-Syriam et hoc est
circa Tripolim3 in qua sunt Tripolis, et Tyrus, et Sidon, et
Acon, usquead Caesaream Palaestinae.

Nam Plinius dicit, quod in ora Phoenicis est Ptolemais, Phoenicia.
quae Acon dicitur, et Caesarea Philippi est de provincia
Phoenicis, ut dicit Hieronymus, et totum citra Jordanem
usque ad Palaestinam3 atque continet montem Libani et
Antilibanum et Damascum cum sua regione, et toturn ultra
Jordanem continet usque Pellam et montem Hermon et
montem Galaad‚ et illas terras filiorum Israel superJordancm.
Quod autem contineatur Damascus in Syria Phoenicis patet
Nam Hieronymus dicit libro Locorum, Damascus est nobilis

urbs Phoenicis. Et super Genesim comprehendit Damascum
sub Syria Phoenicis, cum dicat, quod Hus lilius Aran
possedit Damascum, et usque ad Coele-Syriam. Principales
tamen civitates Phoenicum sunt Tyrus et Sidon. Nam, ut
dicit Isidorus decimo quarto libro, Phoenix Cadmi irater
de Thebis Aegyptiorum in Syriam proiectus apud Sidonem
regnavit, eamque provinciam suo nomine Phoenicen appel·
lavit. Et isti similiter condiderunt Tyrum; a quibus tota
terra in circuitu vocatur Phoenices. Haec tamen in duas
partes principales distribuitur, scilicet in regionem Tyriorum,
Syriorum‚ et Sidoniorum, et Aconensium, et totam terram

 

