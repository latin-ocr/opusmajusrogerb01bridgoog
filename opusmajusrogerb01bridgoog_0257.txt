60 OPERIS MA JORIS PARS SECUNDA.

Sibyllae locutae sunt praeclare veritates divinas, manifestum
est per sanctos et alios et sufficit recitare quod Augustinus
dicit decimo octavo de Ciuitate Dei ¹. ‘Dixerunt igitur istae
mulieres hujusmodi sermones3 dabunt Deo alapas manibus
incestis, imputato ore exspuent venenatos sputus; dabit
vero ad verbera simpliciter suum dorsum, colaphos accipiens
tacebit, et corona spinea coronabitur. Ad cibum autem sel,
et ad potum acetum dederunt. Insipiens gens, Dominum
tuum non intellexisti ludentem mortalium mentibus, sed

spinis coronastI, et horridum fel miscuisti. Templi vero
velum scinditur, et medio die nox erit tenebrosa tribus

horis, et morte morietur tn'bus diebus, somno suscepto?
Et iterum metrice dixit Sibylla,
‘Judicii signum, tellus sudore madescet,
Ex coelo rex adveniet per secla futuruS,
Scilicet in carne praesens ut judicet orbem.
Unde Deum cernent incredulus atque fidelis,
Celsum cum sanctis ejus jam termino inipso
Sic animae cum carne aderunt, quas judicet ipse.
Exuret terras ignis pontumque polumque;
Sanctorum sed enirn cunctae lux libera carni
Tradetur, sontes aeternum flamma cremabit.
Actus occultos retegens tunc quisque loquetur
Secreta, atque Deus reserabit pectora luci.
Eripitur solis jubar et chorus interit astris:
Solvetur coelum, lunaris splendor abibit.
Dejiciet colles, valles extollet ab imo.
Sic pariter sontes torrentur, fluminaque igni,
Tartareumque Chaos monstrabit terra dehiscens,
Excidet e coelis ignisque et sulphuris amnis ²)

Si igitur mulierculae fragiles hujusmodi dixerunt, longe
magis credendum philosophos sapientissimos hujusmodi gus-
tasse veritates. Et Augustinus vult decimo octavo de Civi-
tate Dei, alios percepisse Dei veritatem, quam illi qui de linea
Abraham usquead Christum et deinceps descenderunt. Nam

¹ Quoted by St. Augustine from Lactantius.

¹ This passage from the Sibylline poem is given most incorrectly in the MSS.
1 have corrected it from De eiurare Dei, lib. xviii. cap. 23.

 

