138 OPERIS MAJORIS PARS QUARTA.

multiplicationum praesignatas, quoniam nec falsum vitabit,
nec verum poterit confirmare. Sed locus est principium
generationis, quemadmodum et pater, ut dicit Porphyrius.
Et nos videmus, quod omnia variantur secundum loca mundi
diversa non solum in naturalibus, sed homines in moribus;
quoniam alios mores habent Aethiopes, alios Hispani. alios
Romani, et alios Gallici. Nam et Picardi, qui sunt veris
Gallicis vicini, habent tantam diversitatem in moribus et in
lingua ut non sine admiratione possit esse unde sit tanta
diversitas locorum propinquomm.

Sed quoniam res hujus mundi in diversis locis consti·
tutae, quantumcunque propinquae sunt, recipiunt conos
diversarum pyramidum venientium a toto coelo objecto eis,
ideo accidit infinita diversitas Nam ad singula puncta terrae
veniunt coni pyramidum singularum, et quilibet punctus est
centrum unius Horizontis novi. Et ideo videmus, quod
duae herbae simul nascuntur de terra sine medio, et ideo
duo gemelli in ventre matris sortiuntur diversitatem com-
plexionis, ut postea mores habeant diversos, et sequantur
artes diversas, et occupationes difformes per totam vitam.
Et ideo virtutes coelorum et stellarum producunt ubique
diversas res in proprietatibus et naturis, et in rebus gene-
ratis secundum propagationem. Et non solum multiplicatio
virtutis coelestis operatur, sed patris et matris, quoniam
descinduntur virtutes in seminibus, ut docent medici. Et
praecipue ab anima matris continuatur multiplicatio virtutis
et speciei super foetum usquein complementum generationis
et nativitatis. Et cum puer in nativitate exponitur aeri novo
tanquam alteri mundo, tunc recipit conos pyramidum coele-
stium secundum singulas partes, et sic recipit impressiones
novas, quas nunquam dimittit, quia quod nova testa capit,
inveterata sapit. Et tunc confirmatur complexio radicalis,
quae semper manet usque ad finem vitae, licet complexio
currens mutetur tota die Et ad hanc radicalem complexionem
sequuntur inclinationes ad mores et ad scientias et ad linguas,
et ad quaecunque artificia et negotia, etad omnem diversi-
tatem quam videmus in omnibus. Et si coeli dispositio sit
mala in conceptione et nativitate pueri, tunc coni pyramidum

 

