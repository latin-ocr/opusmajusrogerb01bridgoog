asmoroom. 391

Et hoc egregie docet Isaac in libro Febrium, capitulo de
pestilentia3 nec solum de infirmitatibus, sedetiam universa·
liter in omnibus, dicens quod anima rationalis dignior est
stellis, nam actio earum minime ei nocet nisi cum ignorantia
teneatur. Dum enim ipse sciverit earum actionem omnino
cavere poterit3 et infert, Testilicatur autem id quod videmus
ab optimis sactum mathematicis, qui cum certissime noverint
dies mortis in eis qui mare ingressuri sunt, satis possunt eos
tueri; similiter et eos qui in bello morituri sunt3 et addit,
Homo differt ab animalibus, nam rationis ct discretionis est
super inquirere et desiderare bona et respuere mala, et eis
repugnare, quia non est subditus actioni naturali, nisi cum
ignorantia tentus sit. Et ideo dicit Ptolemaeus in quinto verbo
Centilogii‚ astrologus optimus multo magis prohibere poterit
quod secundum stellas venturum est; et in octavo dicit, anima
sapiens adjuvabit opus stellarum, quemadmodum seminator
fortitudines naturales, unde et nociva poterit repellere, et
utilia promovere. Et Isaac ponit exemplum de pestilentia
futura, et facit sibi quaestionem juxta ignorantiam medicorum,
sicut Aristoteles lecit. Quaerit ergo utrum hujusmodi putre-
factio veniet necessario propter coelum, quia tunc medicus uon
potest prohibere, et ideo inutile videtur hoc praecognosci.
Sed solvit, dicens quod corruptio aeris non nocet nisi corporibus
praeparatis ad eam; et ideo cum medicus videret significa·
tionem aeris corrupti in unoquoque tempore anni venturo,
poterit mundificare naturam, et malam corporis dispositionem
auferre, ut sciat venienti corruptioni repugnare. Nam si
viderit per motum stellarum fieri in aere calorem et siccitatem
nimiam et ustionem, festinet purgare choleram eorum in
quibus inest complexio cholerica, det frigida et humida calori
venturo repugnantia. Et Haly dat consimilem sententiam in
expositione quintae propositionis Centilogii. Ex his patet quod
astronomus potest dare remedia contra nociva et promovere
utilia, non solum in infirmitatibus, sed in aliis universaliter,

cum ratione electionis temporis apti ad omnia opera, cum
ἵ ratione operum utilium, cum remotione nocivorum3 et hoc
specialiter in curis corporum humanorum, quo nihil melius est
quantum ad bonum civium particulare.

By Isaac

tbe physi-
crau,

 

