GEOGRAPHIA. 357

Constantinopoli in oriens per mcccc milliaria in longum, et in
medio ejus coarctatur ex utraque parte in angulos, et iu angulo
meridiano est castrum et portus soldani Turkiae, quod vocatur
Sinopolis. A parte vero aquilonis habet aliud castrum in
angulo, quod vocatur Soldaia, et est in provincia, quae nunc
Cassaria dicitur vel Cessaria, et sunt trecenta milliaria inter
Sinopolim et Soldaiam, et haec est latitudo maris inter illos
angulos Et ista castra sunt duo portus famosi, a quibus
transeunt homines a meridianis regionibus ad aquilonares et
e converso Et ab istis castris versus occidentem seu Con·
stantinopolim extenditur mare per septingenta milliaria in
longum et latum, similiter ad orientem per septingenta. Et
ista provincia Cassaria circumdatur mari a tribus lateribus.
Nam in occidente habet partem maris Pontici, ubi est civitas
Kersona, in qua suit sanctus Clemens martyrizatus. Et prope
eam est insula, inqua est templum, quod dicitur angelicis
manibus praeparatum, in quo corpus sancti sepultum fuit. Et
a Kersona usque ad Soldaiam sunt quadringenta castra,
quorum quodlibet sere habet proprium idioma. Et sunt ibi
multi Gothi, qui ornnes loquuntur Teutonicum.

Et a parte meridiei Cassariae extenditur mare Ponticum, et The non.
in oriente ejus cadit flumen Tanais in mare, ubi habet lati·
tudinem duodecim milliariorum, ubi est civitas Matrica. Et
flumen illud versus aquilonem lacit mare quoddam habens
septingenta milliaria in longitudinem et latitudinem, nusquam
habens profunditatem ultra sex pedes. Et hoc mare est palus
Maeotis famosissima, de qua philosophi et historiae et poetae
loquuntur. Et flumen Tanais extenditur ultra illam paludem
versus aquilonem usque ad montes Riphaeos, qui sunt in ultimo
aquilonis, a quibus montibus oritur hoc flumen et descendit
per longum terrae tractum in paludem supradictam, iaciens
eam. Et ultra eam digreditur et fluit in mare Ponticum, ut
praedixi. Et hoc flumen famosum dividit Europam ab Asia
in locis illis, et palus dicta et plures paludes sunt contiguae,
sed quasi pro una computantur; et vocantur paludes Maeotis,
vel Maeotidae in adjectivo. Paludes igitur illae, quae vocantur
mare illud vadosum, sunt in oriente Cassariae, et pars
fluminis Tanais quae est inter palude· et mare Ponticum.

 

