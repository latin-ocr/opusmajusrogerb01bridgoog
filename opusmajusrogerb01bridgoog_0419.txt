220 OPERIS MAJORIS PARS QUARTA.

historias sciendas et certificandas necesse est theologum
abundare in potestate numerandi, ut sciat omnes modos
algoristicos, non solum in integris sed in fractionibus, quatenus
sciat numerare, addere, minuere, mediare, multiplicare, dividere,
et radices extrahere, tam fractiones quam integra; et iterum
quod non solum sciat vulgares fractiones penes medietates,
tertias, quartas, quintas, et sic in infinitum3 sed quod sciat
astronomicas fractiones per minuta, secunda, tertia, quarta,
quinta, et sic in infinitum; quia in his historialibus oportet
recurrere ad motum solis et lunae, iu quibus tales fractiones
considerantur principaliter, de quibus satis exemplificatum est
superius. Et non solum oportet fractiones Latinorum scire
et Arabum, sed Hebraeorum, qui frangunt unam horam in
mlxxx partes de quibus tactum est prius. Caeterum illum,
qui uti debet his, scire necesse est reducere diversa genera
fractionum ad invicem3 quia si inter integra accidant septem
quintae, et decem septimae, et viginti octavae, et hujusmodi
infinitis modis, non potest homo se expedire, ni istas diver·
sitates fractionum reducat ad unum genus fractionis, ut sic
reducantur ad integra. Sed in his fractionibus et integris
utendis magna est subtilitas, et pulchra sapientiae lumina
relucescunt, praecipue cum per haec tota sapientia divina et
humana dirigitur et rectificatur, secundum quod auctoritates
Cassiodori et Isidori prius manifeste expresserunt, qui crude·
liter nos redarguunt ex eo, quod omnes ignorantes numerorum
potestatem asserunt non differre a brutis animalibus, quae nec
divina nec humana cognoscunt. Tertio, valet consideratio
numerorum in scriptura, scilicet iu divisione et distributione
sortium praedarum et portionum facienda sacerdotibus, Levitis,
principibus, et singulis, secundum quod Moyses peritissimus
in numerationibus algoristicis distribuit unicuique quod suum
est, infinitam quasi multiplicationem rerum distribuens in
partes certissimas operibus algoristicis propriissimis tam in
fractionibus quam in integris Et nullus literalem sensum,
nec per consequens spiritualem potest elicere, ut exigit dig·
nitas scripturae, nisi operum horum sciat rationem et noscat

operationes numerandi per quas Moyses etalii in scriptura
procedunt.

 

