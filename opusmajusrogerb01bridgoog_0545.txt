346 OPERIS MAJORIS PARS QUARTA.

inter Libanum ct Tripolim3 et alia ejus pars principalis est
Syria Damasci, quae civitas Damascus quantum ad regnum
Syriae inter Euphratem et montem Libanum usque ad terram
Hebraeorum vocabatur caput Syriae. Nomen enim Syriae in
tempore regum lsrael attribuebatur Damasco et regioni ejus.
Haec igitur provincia Syriae Phoenicis habet terram
Hebraeorum a meridie ct terram Philistinorum; sed terra
Philistinorum incipit a finibus Aconensis territorii usquead
turbidum fluvium Aegypti, et antiquitus continebat sere
totam terram Judaeorum citra Jordanem.

Quia tamen ludaei multa occupabant de regione Philisti-
norum et coarctabant eos in civitatibus maritimis, scilicet
Caesarea, Joppe, Ascalone, et Gaza, et caeteris3 ideo distin·
guendum est hic quod citra Jordanem sunt tres regiones
principales Judaeorum, scilicet Galilaea, Samaria, Judaea
specialiter dicta, secundum quod xix Matthaei dicitur in
glossa. Omnis Judaeorum provincia ad distinctionem aliarum
gentium Judaea dicitur, sed specialiter meridiana plaga, in
qua Hierosolyma, ad differentiam Samariae, Galilaeae, Deca-
polis et caeterarum regionum ejusdem provinciae. Hanc
autem terram Judaeorum totam trans Jordanem et citra
Josephus in antiquitatum libro distinguit in partes et ordinat ;
quem secutus est Hegesippus tertio libro, et exponit ea
quae obscurius apud Josephum reperiuntur. Tota autem
regio trans Jordanem vocatur ab eis Pera. Longitudo ejus
a Macheronte super mare Mortuum usquead Pellam prope
Caesaream Philippi et montem Hermon3 latitudo ejus a Phila·
delphia usquead Jordanem. Duas vero partes principales
invenimus in ea3 una est Decapolis regio continens decem
civitates, quarum una est Pella, ut dicit Plinius, et caeterae ei
annexae ad meridiem Libani et Antilibani secundum Plinium
versus Philadelphiam, quam cingunt, ut dicit, duae tetrarchiae,
scilicet Paneas seu Caesarea Philippi ab occidente et Traconitis
regio a meridie super Jordanem. Et ideo Decapolis haec est
prope Libanum et Caesaream Philippi, et jungitur finibus
Tyri et Sidonis, secundum quod Marci viii habetur; ‘Exiens
Jesus de finibus Tyri venit per Sidonem ad mare Galilaeae
inter medios fines Decapoleos.' Et posthanc ad meridiem

 

