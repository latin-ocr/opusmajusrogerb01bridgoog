'l'he horo·
scope oi
the ruler
throws
light on the
future oi
his renlm.

252 OPERIS MAJORIS PARS QUARTA.

hominum et desideria et considerationes, licet non cogantur
sed fortiter inducantur, ut manifestum est, tunc prudens
astronomus potest de actibus moralibus singularis personae
prudenter judicare, salva tamen omnibus arbitrii libertate,
et poterit in multis habere judicium certum secundum pos·
sibilitatem materiae quam tractat. Nam quia ista est con·
tingens et non necessaria, non potest dicere quod de necessitate
contingent haec vel illa, potest tamen dicere in multis quod

contingent, et quod veritas est de futuro, licet non necessaria.
Aliud enim est esse verum, et aliud necessario verificari. Et

hoc est judicium medium inter necessarium et impossibile.
Et in quibus non potest habere hujusmodi judicium, habebit
de sacili judicium universale, aut medium inter universale et
particulare; per judicium tamen universale et secundum quod
possibile est de persona publica, ut principe et consiliario
principis in civitate vel regione potest saepius habere judicium
particulare de lactis reipublicae; quia, ut dictum est, facilius
est, judicare de communitate quam de singulari persona, et
secundum judicium principis regulantur civitates et regna3
quod enim principi placet, legis habet vigorem.

Et ideo super negotiis civitatum famosarum et provin-
ciarum et regnorum potest multum astronomus, dummodo
sciat bene dominium coeli in conceptione et nativitate principis,
et bene sciat quod complexio variatur per hoc, et qualiter ad
mores inclinatur juxta proprietatem complexionis. Et tunc
notet quando constellatio veniet quae stimulet complexionem
et fortificet ut stimuletur et excitetur animus ad actus con·
similes; et similiter quando in contrarium mutatur complexio
per contrarium coeli dispositionem, ut ad contraria excitetur
animus principis. Secundum enim hujusmodi variationes
constellationum et complexionum et voluntatem principum
et praelatorum oriuntur in populo auctoritate superiori inno·
vationes consuetudinum et mutationes legum et morum.
Deinde de facili oriuntur aliquando discordiae et dissensiones
ad quas sequuntur bella, vel aliquando propter legum hones·
tatem et utilitatem oritur concordia civium et aliorum, et fit
pax. Et ideo astronomus peritus potest de sacili judicare de
hujusmodi negotiis communibus civitatum et regionum, quia

 

