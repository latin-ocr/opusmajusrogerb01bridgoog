182 OPERIS MAJORIS PARS QUARTA.

perspicuo et hujusmodi, atque de influentia, coelomm in
haec inferiora, et de differentia coeli et naturae elementaris
praecipue propter ignem. Nam Augustinus et alii aliquando
secundum opinionem Platonis nominant coelum esse igneae

naturae. Quaerunt etiarn de locis mundi propter paradisum,
an sit sub aequinoctiali circulo vel non; et de inlerno ubi
sit; et utrum coelestia habent posse super generabilia et
corruptibilia, et utrum super animam rationalem3 et delato
et hujusmodi quae ad judicia astronomiae noscuntur pertinere;
et alia innumerabilia multiplicantur quotidie in quaestionibus
theologiae. Sed non solum tractatus sententiarum, sed
ipse textus sacer cum expositionibus sanctorum hoc requirit.
Nam capitulum primum Genesis multas habet difficultates
propter coelestia, ut ex ipso textu patet, et per expositiones
sanctorum, praecipue Basilii, Ambrosii, Bedae‚ in libris suis
qui Exemeron vocantur. Et in Josue‚ propter diei longitu-
dinem, sole stante, praecipue per operationem ad longitudinem
diei, qua retrocessit sol decem lineis ad verbum isaiae pro-
phetae. Nam videtur esse contradictio in his locis. Atque
cum Salomon dicat in Ecclesiaste quod sol omni die secundum
expositionem Hieronymi in originali flectitur ad aquilonem,
vix aliquis mathematicorum potest hoc intelligere. Quoniam
sciunt quod a solstitio hyemali usque ad solstitium aestivale
flectatur omni die ad aquilonem per gradum unum lere. Sed
in alia medietate anni e converso. Et de altitudine firma-
menti in Ecclesiastico; et quomodo sol in meridiano exurit
terram, ut ibidem dicitur, indigent astronomica capacitate.
Atque Hyades et Pleiades et Arcturus atque Orion, et interiora
Austri de quibus beatus Job loquitur, habent magnam diffi-
cultatem, praecipue cum dictat beatus Hieronymus super
isaiam, quod Orion habet xxii stellas, quarum novem primae
sunt in tertia magnitudine, et novem aliae in quarta magni-
tudine, et quatuor residuae in quinta magnitudine, nec plus
dicit. Sed haec sciri non possunt nisi ex octavo Almagesti,
ubi sex gradus magnitudinis stellarum assignantur, et de·
terminantur quae stellae sunt in qualibet illarum. Et quia
infinita sunt alia in scriptura et in expositionibus sanctorum,
quae scientiam coelorum et astronomiae judicia tangunt:

 

