186 OPERIS MAJORIS PARS QUARTA.

hujus nominis Josaphat est, in conspectu Domini. Et Jerusalem
significat visionem pacis, et moraliter est anima sancta quae
habet pacem cordis; allegorice significat Ecclesiam militan-
tem; anagogice Ecclesiam triumphantem.

,Qui igitur a principio vitae suae seu ab ortu nativitatis suae ab
oriente rationis deliberantis seu usu rationis vult devenire saltem
in occidente vitae suae et in senectute ad pacem cordis, et hoc
moraliter; et ut sit membrum fidele et perfectum Ecclesiae,
sub cujus umbra jaceat in pace contra insultus hostis maligni,
et hoc allegorice; et ut sit ejus conversatio in coelesti Jeru-
salem in hac vita, et transferatur in morte ad illam civitatem
sanctam, ubi sedebit in pulchritudine pacis in tabernaculis
fiduciae vel requie opulenta; debet primo Jordanem, id est,
mundum, aut sibi subjiciendo relinquere, ut sancti seculares,
aut omnino renunciando recedere, ut religiosi. lbi enim est
primus gradus vitae spiritualis et aliis facilior. Quo facto,
oportet aggredi carnem, quia ipsam nou est ita facile vincere
sicut mundum. Est enim pestis familiaris et nou relinquens
subjectum. Debet autem ipsam non destruere et cum impetu
frangere, sed paulatim et discrete ejus superbiam domare.
Propter quod consideratur Jericho cum sua planitie ς et ideo
debet poenitens plana via procedere, ut rationabile sit ejus
obsequium, ne si carnem stulte obruat, non possit spiritus ad
altiora pertingere. Hoc enim est contra multos ad poeni·
tentiam conversos, qui primo arlno vel secundo corpora sua
destruunt, et postea fiunt inutiles, ut nec se nec alios valeant
juvare. Postquam vero homo mundum subjugaverit, et
carnem ut oportet domuerit, tunc et non aute est aptus ut
ascendat ad excellentiam vitae spiritualis et dulcedinem
devotionis. Ex tunc enim potest ascendere ad montem
Oliveti et ad cacumen perfectionis attingere, atque in suavitatem
orationis et contemplationis se immergere. Cum vero fuerit
sufficienter exercitatus in ascensu et circuitu istius celsitudinis,
adhuc1 oportet vallem Josaphat transire, hoc est, totam vitam
suam in perfecta humilitate debet concludere, ut sit pauper et
humilis spiritu in conspectu Dei, non in oculis suis vel homi·
num. Multi enim apparent humiles sibi et aliis, et sunt coram

¹ J. bas, ‘ tunc esset iu jerusalem uisi quod oportet!

 

