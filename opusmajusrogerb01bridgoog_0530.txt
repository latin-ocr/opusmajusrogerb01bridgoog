GEOGRAPHIA. 331

Isidorum libro xiv. Alia est Madian, nominata ab uno filio
Abrahae ex Kcthura. Tertia est Epha, regio nominata ab
uno filio Madian, ut patet ex xxv Genesis. Et quod hae duae
regiones sint de regno Saba vult Hieronymus expresse super
xvii Isaiae, dicens, Madian et Epha sunt regiones fertiles carne-
lorum, omnisque provincia appellatur Saba3 unde suit regina
Sabae sicut dicit. Et quod Arabia Eudaemon sit pars Sabae
patet, quia illa juncta est Chaldaeis immediate, sicut dicit
Orosius. Et Chaldaei et Sabaei eorumvicini simul invaserunt
armenta Job sanctissimi, ut patet ex capitulo primo libri sui; et
illud patet expresse per Isidorum decimo quarto libro, qui dicit
sic, Arabia appellatur sacra, eo quod regio sit thurifera odores
creans. Hanc etiarn Graeci Eudaemon, nostri Beatam nomina·
verunt, in cujus saltibus et myrrha et cinnamonum provenit ;
ibi nascitur et phoenix; ipsa est et Saba appellata a lilio
Chus‚ filii Cham‚ filii Noe, qui filius Chus Saba appellatus
est; et hoc dicit Hieronymus in Hebraicis quaestionibus. Et
ideo cum Madian et Epha numerantur lx Isaiae, adjungitur
etiam Saba, cum dicit, Omnes de Saba venient. Nam Arabia
Eudaemon nominatur specialiter Saba et principaliter, licet
tota regio illa et Madian et Epha dicantur Saba. Et ideo
tota regio a Chaldaeis supra mare Rubrum usque ad Elam
dicitur Sabaea.

Et considerandum est hic propter aliquas contrarietates, Differor
quod Arabia large sumpta habet omnes regiones dictas ex {ff}
utraque parte maris Rubri secundum Plinium et Alsraganum Arabia.
et philosophos antiquos. Specialius tamen sumpta accipitur
solum pro regione quae est a lingua maris Rubri usquead
Euphratem et sinum Persicum versus orientem, et usque ad
Palaestinam Idumaeam versus septentrionem ex una sui parte,
cujus alia pars septentrionalis et magis orientalis extenditur
ad montem LibanI, et comprehendit totam regionem Moab et
filiorum Ammon et regna Seon et Og regis Basan, et aliqua
eis conjuncta. Et sic utitur Scriptura ut in Isaia cum dicit,
Onus in Arabia, ubi Cedar comprehenditur sub ea; et mons
Sina sic est in Arabia, secundum quod apostolus dicit ad
Galatas iv. Tertio modo magis stricte accipitur, ut excludatur
Pharan et Cedar et Madian et Epha et Saba Eudaemon.

 

