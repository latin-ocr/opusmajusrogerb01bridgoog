JUDICIA ASTRONOMIAE. 267

planetarum. Et praeterea dicunt quod voluntas non cogitur,
sed tamen corpus alteratur per virtutes coelorum, et tunc anima
corpori unita excitatur fortiter et inducitur efficaciter, licet in
nullo cogatur, ut velit gratis sequi inclinationes corporis ad
actus privatos vel publicos, et ad bonos sicut ad malos, ut sic
opiniones et sectae et mutationes consuetudinum inducantur
per aliquem famosum in populo et potentem, secundum quod
praevisum luit et praecognitum a Deo; ita quod planetae sic
non solum sint signa, sed aliquid faciant in excitando.
Etcum posuerunt Dominum Jesum Christum esse Deum
et hominem, ut Ethicus astronomus manifeste dicit in Cosmo·
graphia, et Alchimus similiter, necnon et in illo libro qui
inscribitur, Ovidius de vetula, Deum incarnari in Christo
colligitur, attribuentes ei quod soli homini denegatur, volunt
quod dispositio coelestis potuit esse in signum conceptionis
Virginis, et nativitatis illius Hominis, in quantum homo, sicut
stella praestitit signum in ejus nativitate, secundum quod
dicitur in libro cursuum planetarum, quod planetae omnes et
caeterae stellae aliter Deo homini facto, aliter puro homini,

. aliter creatori, aliter creaturis famulantur. Voluit ergo Deus

res suas sic ordinare, ut quaedam quae lutura praeviderit vel
praedestinaverit rationabilibus per planetas ostenderentur,
ideo scilicet ut mens humana Dei mirifica recognoscens in
amorem sui conditoris succensa excresceret. Et ideo volunt
quod innuere et significare possunt coelestia hoc opus deificum
conceptionis et nativitatis, quatenus creatura attestetur suo
creatori in carne venienti. Sicut contra naturam sol obscura-
tus luit in passione; propterquod philosophi haec videntes
dixerunt, quod aut aliquid Deus naturae patiebatur, aut tota
mundi machina dissolveretur. Et proculdubio volunt quod
impossibile sit Deum subjici creaturae, nec quod istud opus
divinum in quantum luit a virtute infinita et supra naturam,
aliquo modo fuerit subjectum dispositioni coelesti: sed solum
quod illud suerat in signum. inquantum tamen Virgo mun-
dissima suit vera mater et naturalis Domini Jesu Christi, et
operata luerit ex virtute naturali in praeparando materiam
et in fovendo post conceptionem et in hujusmodi, posuerunt
virtutem coeli cooperatam luisse virtuti naturali Virginis

 

