Cities oi
North
l’ulestine.

342 OPERIS MAJORIS PARS QUARTA.

trans mare Galilaeae quod <st Tiberiadis, et deinde venit in
desertum Bethsaidae seeundum Lucam3 et postea venerunt
discipuli Bethsaidam, secundum Marcum ; deinde ascenderunt
mare ut irent Capharnaum, secundum Johannem, quod non erit
proprie mare Tiberiadis,quia ultra illud prius transierant. Ergo
hoc est mare Genesareth et ideo diversa sunt, sed cohaerentia.
Deinde versus septentrionem, deserto interjacente, in quo
Dominus pavit quinque millia hominum ex quinque
panibus hordeaceis et duobus piscibus, est Bethsaida civitas
principis apostolorum et Andreae ac Philippi; deinde
Capharnaum. Et quod hic sit ordo istorum locorum patet ex
evangeliis. Nam ante miraculum de panibus dicit Johannes‚
abiit Jesus trans mare Galilaeae quod est Tiberiadis ; et tunc
occurrebat multitudo quam pavit3 et post discipuli ascen-
derunt in navem, ut transfretarent in Capharnaum, sicut
dicit Johannes3 sed antequam illuc devenerunt, et antequam
pavit multitudinem, venit in desertum locum, qui est Beth-
saida, cum discipulis suis, ut Lucas refert, et Marcus dicit
quod venerunt ad Bethsaidam. Quapropter primo est
Tiberias, deinde ultra mare Tiberiadis versus septentrionem
est desertum Bethsaidae, et juxta illud est Bethsaida, et postea
lacus Genesareth et tandem Capharnaum super oram ejus, et
haec omnia docentur in glossa magna sexto Marci. Deinde
post Caphamaum est Julias oppidum de quo supra3 deinde
Caesarea Philippi ad radices montis Libani.

Amplius ab Acon in orientem versus septentrionem magis
quam Nazareth est Cana Galilaeae, in qua Dominus mutavit
aquam in vinum. Et distat Cana ab Acon per quinque
leucas. Et inter Canam et Nazareth sunt duae leucae.
Item ab Acon in oriens septentrionale per novem leucas est
Sapheth civitas Tobiae ultra Cana quasi per quinque leucas.
Deinde per leucam et dimidiam est Corazaim civitas, et inter
Corazaim et Tiberiadem sunt leucae circiter duae. Et in his
locis scilicet Tiberiade, Bethsaida, Corazaim, Capharnaum,
Cana, Nazareth, Dominus maxime conversatus est praedicando
et faciendo miracula,sicut evangelia referunt. Mons vero Libani
extenditur a Paneade seu Caesarea a regione Tyri et Sidonis,
et Baruch, et Biblii, et Tripolis, per mille quingenti

 

